V této kapitole se zaměříme na magnetooptické (MO) \emph{jevy} -- jakým způsobem se tenzor permitivity závislý na magnetickém stavu projevuje v experimentu.
Změna permitivity se přirozeně projeví změnou transmisních a reflexních koeficientů, a tím pádem i v polarizačním stavu prošlého a odraženého světla.
Typický magnetooptický experiment tedy zkoumá polarizační stav světla po průchodu či odrazu od magnetooptického materiálu, měřenou veličinou je obvykle buď úhel natočení hlavní roviny polarizace $\beta$, elipticita $\chi$ nebo méně často intenzita $I$, v závislosti na magnetickém stavu.
Magnetooptické experimenty mají společné to, že u měřené veličiny většinou nelze prakticky určit absolutní hodnotu a je nutné měřit pouze rozdíly\cite{silberQuadraticMagnetoopticKerr2019a}.
Navíc se tato absolutní hodnota mění při změně většiny parametrů experimentu (např. posunutí/otočení čehokoliv), a jako nejčastější z mála možností je měřit rozdíl signálu při různých magnetických stavech.
To se realizuje např. změnou přiloženého vnějšího pole, současným pozorováním regionů v různých magnetických stavech (MO mikroskopie), nebo časově rozlišeným pozorováním po aplikaci silného krátkého laserového pulzu (pump-probe metody).

Jediná podmínka na zkoumaný materiál je, aby existoval v různých magnetických stavech.
Ty jsou nejčastěji charakterizované magnetizací $\vec{M}$ -\tododash MO jevy byly pozorovány v diamagnetikách, paramagnetikách, feromagnetikách;
není to ale podmínkou -\tododash existují i v kompenzovaných antiferomagnetech (AFM)\todocite{SaidlOpticalNeel}, ve kterých celková magnetizace vymizí.

MO jevy lze pozorovat v transmisi i v reflexi.
Reflexní jevy se souhrně nazývají MO Kerrovy jevy (MOKE) a většinou jsou slabší než transmisní\todocite{?}.
Pro Kerrovy jevy existuje ustálená notace výsledků měření.
Kvůli praktickým účelům je nenulový úhel dopadu a jako vstupní polarizace se zpravidla volí buď s- nebo p-polarizace. Změna polarizačního stavu po odrazu je popsána tzv. Kerrovou rotací a Kerrovou elipticitou\todo{zeptat se Evy} vyjádřených společně komplexní Kerrovou rotací $\Psi_{s/p}$ jako v \eqref{e:komplexni rotace}.

Dalším přirozeným dělením MO jevů je na liché a sudé v magnetizaci, což vzhledem k běžnému zanedbání jevů třetího a vyššího řádu splývá s dělením na lineární a kvadratické.
Tradičně však toto dělení nerozlišuje, zda je daný jev způsobený lineárním  $\mathbb{K}$ nebo kvadratickým $\mathbb{G}$ MO tenzorem, ale jakým způsobem na $\vec{M}$ závisí pozorovaná veličina --\tododash vyšší řád permitivity prvního řádu $\left(\varepsilon^{(0)}\right)^2 \propto \mathbb{K}^2 \vec{M}^2$ způsobuje kvadratický jev (tzv. \emph{beam walk-off}\todocite{beam walk off}).
Lineární jevy mohou naopak být způsobeny jedině lineárním $K$.

Zmíníme ještě jedno dělení MO jevů: na základě toho, jaký druh optické anizotropie do vzorku zavádí magnetická permitivita.
Anizotropie může mít charakter dvojlomu (anizotropie $\Re\left\lbrace n\right\rbrace$ --\tododash rozdílná fázová rychlost) nebo dichroismu (anizotropie $\Im\left\lbrace n \right\rbrace$ --\tododash rozdílný absorpční koeficient).
Druhá z charakteristik anizotropie je, pro které vlastní módy se daná vlastnost liší, v nejjednodušším případě jsou to lineární\footnote{Slovo lineární má zde význam lineární polarizace; nesouvisí s dělením na lineární a kvadratické jevy výše. MLD je kvadratický jev.} nebo kruhové polarizace.
Kombinací těchto charakteristik dělíme jevy na magnetický lineární/kruhový dvojlom/dichroismus: MLB, MLD, MCB, MCD\footnote{angl. Magnetic Linear/Circular Birefringence/Dichroism.}\todocite{ZvezdinKotov}.
Toto dělení se v reflexi používá z pedantského pohledu chybným způsobem: jako MLD se označuje anizotropie reálné části \emph{reflexního koeficientu}, která je však spjatá s anizotropií reálné i komplexní části indexu lomu - MLB i MLD. \todocite{systematicgamnas}

Poznamenáme, že pro intuitivní a dokonce i kvantitativní pochopení vlivu průchodu světla vzorkem vykazujícím jednu z uvedených anizotropií je dostačující grafické znázornění Muellerovych matic zavedené v oddílu \ref{chap:Stokes-Mueller}.
Dvojlom je otáčení a dichroismus doutníkovatění ve směru osy procházející příslušnými lineárními/kruhovými módy, viz obr. \ref{fig:deleni-M-LC-BD}.

\begin{figure}[htbp]
    \centering
    \missingfigure{MLD nakres}
    \caption{Znázornění magnetooptických jevů v průchodu pomocí Stokesových vektorů. (a) MCB - rotace (B) Poincarého sféry podél osy procházející kruhovými (C) polarizacemi, což má za následek stočení lineární polarizace nezávislé na jejím směru. (b) MLD - protáhnutí (D) Poincarého sféry v ose procházející lineárními (L) vlastními módy, což má za následek stočení polarizace uměrné $\sin(2\beta)$, s $\beta$ počítaném od lineárního módu s nižším koeficientem útlumu.}
    \label{fig:deleni-M-LC-BD}
\end{figure}

\paragraph{Lineární jevy}

Jsou obecně silnější a navíc mají tu výhodu, že díky opačným znaménkám signálu pro opačné směry magnetizace lze často jednoduše oddělit signál od nemagneto-optického pozadí.
V reflexi se lineární jevy rozlišují podle toho, na jaké složky magnetizace jsou citlivé, viz obr. \ref{fig:MOKE-Silber}\todocite{Silber}.
\begin{itemize}
\item Polární (PMOKE) - $\M$ kolmé na rozhraní.
\item Longitudinální (LMOKE) - $\M$ v rovině rozhraní a rovině dopadu.
\item Transverzální (TMOKE) - $\M$ v rovině rozhraní a kolmo na rovinu dopadu.
\end{itemize}
LMOKE a TMOKE jsou nulové při kolmém dopadu, a při téměř kolmém dopadu jejich amplituda roste lineárně s úhlem dopadu.
PMOKE je nenulový i při kolmém dopadu.

V transmisi se vyskytují podobné jevy, z nichž samostatný název má jako jediný polární - Faradayův jev (MCB) objevený jako první už v roce 1845, ještě před formulací Maxwellových rovnic. \todocite{ZvezdinKotov}

\begin{figure}[htbp]
    \centering
    \missingfigure{LKE.png}
    \caption{Lineární Kerrovy jevy. Zatímco polární a longitudinální MOKE se projeví v mimodiagonálních složkách reflexní Jonesovy matice, a tedy stočením s- a p- polarizace, transverzální ponechává mimodiagonální složky nulové a projeví se pouze změnou intenzitní reflektivity. Při dopadu šikmé polarizace, která není ani s- ani p- se však už i TMOKE projeví stočením.}
    \label{fig:MOKE-Silber}
\end{figure}

\paragraph{Kvadratické jevy}

Zatímco lineární magnetooptika se stala užitečným nástrojem v mnoha oborech, kvadratická dlouho unikala pozornosti.
Prakticky jediná situace, ve které je díky vymizení lineárních jevů možné pozorovat čistě kvadratické jevy, je kolmý dopad s transverzální magnetizací\footnote{Nebo nulový $\mathbb{K}$ tenzor jako v případě kolineárních AFM.}, jak znázorňuje obr. \ref{fig:Voigtova-geometrie}.
Poprvé byl kvadratický jev pozorován v transmisi --\tododash Voigt v roce 1902 pozoroval v plynech stočení kvadraticky závislé na transverzálním magnetickém poli a v roce 1907 to samé v kapalinách nezávisle pozorovali Cotton a Mouton. \todocite{ZvezdinKotov}
Z pohledu třídění magneto-optických anizotropií se jedná o MLD, jev se často nazývá Voigtův či Cottonův-Moutonův.
V reflexi se kvadratické jevy nazývají souhrnně jako kvadratické MOKE (QMOKE), případně reflexní Voigtův, Cotton-Moutonův jev nebo reflexní analogie MLD.

Transmisní i reflexní verze tohoto jevu jsou ústředním tématem této práce a nazývat je budeme souhrnně MLD.

\todocite{systematicgamnas}
\begin{figure}[htbp]
    \centering
    \missingfigure{./img/voigtgeometry.png}
    \caption{Voigtova geometrie. Kolmý dopad a magnetizace je transverzální - kolmo na směr šíření světla.}
    \label{fig:Voigtova-geometrie}
\end{figure}

Kvadratické jevy se postupem času ukázaly jako obecně téměř všudypřítomné a nezanedbatelné.
V roce 2005 byl v magnetickém polovodiči \ch{GaMnAs} pozorován v reflexi při téměř kolmém dopadu \emph{obří} MLD - kvadratické stočení polarizace, které bylo svou velikostí srovnatelné s lineárními jevy\todocite{pozor2}.
K pozorování bylo využito chování hysterezních smyček v materiálech se čtyřmi snadnými osami, viz. obr. \ref{fig:obri-MLD}.

\todocite{fig pozor2}
\begin{figure}[htbp]
    \centering
    \missingfigure{MLD1.png}
    \caption{Obří MLD v GaMnAs. (a) Snadné osy magnetizace. (b) Stočení polarizace v při aplikaci vnějšího pole ve směru $\theta$. Spektrum MO jevů (c) a absorpce (d).}
    \label{fig:obri-MLD}
\end{figure}

Silné MLB a MLD bylo také pozorováno při nízkých teplotách v paramagnetickém terbium-galiovém granátu (TGG)\todocite{pozor3} a obecně jsou často silné v Heuslerových sloučeninách\todocite{Heusler}.
V roce 2020 byl pozorován obří QMOKE v tenkém filmu \ch{(Eu,Gd)O} dosahující stočení až \SI{1}{\degree}.

Jedním z hlavních důvodů, proč v současné době kvadratické jevy nabývají na popularitě, je, že kvadratický tenzor $\mathbb{G}$ dovoluje výrazně širší třídu symetrií materiálů než lineární $\mathbb{K}$, mezi něž se řadí např. zmíněné kolineární AFM. 
AFM byly již dříve předmětem intenzivního spintronického výzkumu \todocite{Jungwirthantifero,Nemecantifero}, 
s objevem nové třídy magnetických materiálů --\tododash tzv. altermagnetů v roce 2021\todo{overit}\todocite{altermagnety} se opět dostávají na výsluní\todopn{je to tak??}.

Co se týče dosažených výsledků kvadratických jevů v AFM, byly využity např. pro určení Néelova vektoru v \ch{CuMnAs}\todocite{SaidlOpticalNeel}, pro mikroskopii AFM domén\todocite{antifdomeny} tenkých filmů \ch{NiO} (viz obr. \ref{fig:AFM-mikroskopie-domen}) a pro pozorování reakcí \ch{Fe2As} na ultrarychlé změny teploty\todocite{antifteploty}.


\todocite{antifdomeny}
\begin{figure}[htbp]
    \centering
    \missingfigure{AFdomeny.png}
    \caption{Pozorování antiferomagnetických domén v tenkém filmu NiO. Je zkoumán rozdíl stočení polarizace při odrazu od domén s vzájemně kolmou orientací Néelova vektoru (a). Podle vzorce \eqref{e:PMLD} dochází k největšímu kontrastu pokud vstupní polarizace svírá s Néelovým vektorem \SI{45}{\degree}, protože pak mají obě domény efekt stočení s opačným znaménkem (b-e).}
    \label{fig:AFM-mikroskopie-domen}
\end{figure}

V nejjednodušším případě Voigtovy geometrie, kdy má navíc magnetická závislost permitivity plnou symetrii prázdného prostoru ($\mathbb{K}$, $\mathbb{G}$ i všechny vyšší řády jsou izotropní), má stočení polarizace vlivem Voigtova jevu jednoduchý tvar s fenomenologickým parametrem $\Pmld$ popisujícím amplitudu jevu
\begin{equation} 
\label{eqn:PMLD}
    \Delta \beta=\Pmld \sin\left(2(\phim-\beta)\right) \,.
\end{equation}

Ani kubické krystaly však obecně nemají izotropní $\mathbb{G}$, a navíc pro měření odrazu se často používá malý, ale nenulový úhel dopadu, který vnese do signálu i lineární MOKE, takže je třeba využít plného formalismu představeného v kap. \ref{chap:1}.
To je sice v principu možné pro každou konkrétní situaci, ale pro interpretaci experimentu je nutné mít nějaký fenomenologický vzorec typu \eqref{eqn:PMLD}, který je platný pro širší třídu situací.

Šikmý odraz přímo na polonekonečném (bulku) [001] orientovaném kubickém vzorku s omezením na in-plane magnetizaci byl spočítán pomocí Yehovy metody v \todocite{osmismerna}.
Jiná situace byla spočítána Berremanovou metodou v \todocite{VISMOKE}: odraz na struktuře tvořené izotropním polonekonečným substrátem, \emph{ultra-tenkým}
\footnote{$nd/k_0 \ll 1$, kde $n$ je index lomu a $d$ tloušťka vrstvy.}
filmem se zcela obecně anizotropním tenzorem permitivity, a izotropní nadvrstvou.
Dosazením magnetické permitivity pro [001] orientovaný kubický vzorek in-plane otočený o úhel $\gamma$, jako v \eqref{eqn:funkcional-otoceny}, je pak reprodukován stejný tvar vzorce jako pro polonekonečný vzorek
\begin{align} 
\label{eqn:QMOKE-vzorec}
    \Psi_{s/p}=
    & A_{s/p} \left[ 2G_{44}-\frac{K^2}{\varepsilon^0}+\frac{\Delta G}{2}(1-\cos 4\gamma)  \right] M_x M_y\\
    & A_{s/p} \left[ \frac{\Delta G}{4}\sin 4\gamma  \right] \left(M_x^2-M_y^2\right) \pm B_{s/p} K M_y \,,
\end{align}
kde $A_{s/p}$ a $B_{s/p}$ jsou vážící konstanty závisející na úhlu dopadu a na parametrech substrátu a nadvrstvy. 
$A_{s/p}$ je sudou a $B_{s/p}$ lichou funkcí úhlu dopadu, jejich konkrétní tvar je uveden v příslušných původních článcích.
Detaily ohledně konvencí lze také nalézt v \todocite{Silber}.
Vliv izotropního substrátu a nadvrstvy diskutuje \todocite{Vispolar} metodou \emph{efektivních rozhraní}. 

V uvedeném vzorci jsou patrné dva druhy příspěvků: lineární v $\vec{M}$, který vymizí při kolmém dopadu a kvadratický v $\vec{M}$, který je nenulový i při kolmém dopadu.
Jak bylo avizováno, kvadratický člen v sobě zahrnuje i lineární permitivitu $K^2$.
Lze také vidět, že při kolmém dopadu $B_{s/p}=0$ a izotropním $\mathbb{G}$ ($\Delta G=0$) nezáleží signál na natočení vzorku a dostaneme
\begin{equation}
    \Psi_{s/p}=A_{s/p} \left[ 2G_{44}-\frac{K^2}{\varepsilon^0}  \right] M_x M_y \,,
\end{equation}
což je ekvivalentní \eqref{eqn:PMLD}.

Při nekolmém dopadu se lineární i kvadratický člen sčítají a pro kvantitativní analýzu je třeba je nějakým způsobem oddělit.
Metodám, které se tím zabývají, věnujeme zbytek této kapitoly.
