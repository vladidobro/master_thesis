\section{CoFe}
\label{chap:vzorek-cofe}

Vzorek byl poskytnut prof. Y. Z. Wu z \emph{Department of Physics, State Key Laboratory of Surface Physics, Fudan Univerzity, Shangai} v Číně a jedná se o jeden ze skupiny vzorků studovaných v \cite{zengIntrinsicMechanismAnisotropic2020}.
Tento oddíl je souhrnem relevantních informací z původního článku \cite{zengIntrinsicMechanismAnisotropic2020}, poskytnutých doprovodných dokumentů k tomuto článku a naší korespondence s pracovníky tohoto pracoviště.

Ve slitině \ch{Co_xFe_{1-x}} byl z prvních principů předpovězen intrinsický mechanismus anizotropní magnetoresistence (AMR): dochází ke křížení energetických pásů, které je závislé na orientaci magnetizace.
Změnou poměru \ch{Co} a \ch{Fe} je navíc možné posouvat tyto body křížení vzhledem k Fermiho hladině a tak ladit velikost AMR.
Po vypěstování monokrystalu metodou MBE bylo provedeno magneto-transportní měření a předpověď silného AMR byla potvrzena\cite{zengIntrinsicMechanismAnisotropic2020}.
AMR je projevem magnetické závislosti tenzoru vodivosti a do jisté míry je možné ho považovat za $\omega\to 0$ limitu Voigtova jevu\cite{tesarovaSystematicStudyMagnetic2014}.

CoFe je z hlediska reálných spintronických aplikací perspektivní zejména z toho důvodu, že Co i Fe jsou velice snadno dostupné materiály a samotné CoFe je již jinými způsoby široce používané v současných technologiích.

Vzorek studovaný v této práci je v původním článku označen $x=0.5$, je to \SI{10}{\nano\meter} vrstva monokrystalu \ch{Co_{0,5}Fe_{0,5}} na substrátu \ch{MgO}(001), s \SI{3}{\nano\meter} nadvrstvou \ch{MgO}(001).
Vzorek má kubickou mřížku.
Fotografie vzorku s vyznačenými krystalografickými osami a definicí úhlů je na obr. \ref{fig:vzorek-cofe} (a).

Metodou \emph{torque-metry} byla pro vzorek změřena in-plane magnetická ani\-zo\-tro\-pie, změřený torque je na obr. \ref{fig:vzorek-cofe} (b).
Torque byl fitovaný SW modelem \eqref{eqn:SW-funkcional} s výsledkem $H_4=\SI{605}{Oe}$, $H_u=\SI{126}{Oe}$, $\phiu=\SI{114}{\degree}$.
Natočení snadného směru uniaxiální anizotropie $\phiu$ je odečítáno od jednoho z hlavních krystalografických směrů [100] nebo [010], z naší korespondence s autory článku \cite{zengIntrinsicMechanismAnisotropic2020} však není zřejmé od kterého a jakým směrem.
V našem značení \eqref{eqn:SW-funkcional} a jednotkách SI to odpovídá (záporné znaménko $k_4$ značí snadnou osu pootočenou oproti [100] o \SI{45}{\degree})
\begin{align}
\label{eqn:cofe-anizotropni-konstanty-cina}
k_4 &= -\SI{30.25}{\milli\tesla} \,, & k_u &= \SI{6.3}{mT} \,.
\end{align}

\begin{figure}[htbp]
    \centering
    \input{./img/tikz/cofe-vzorek.tikz}
    \caption{(a) Měřený vzorek CoFe, zavedení úhlu in-plane rotace $\gamma$. Neexponovaná hrana a roh dovolují snadnou orientaci. Při pohledu čtenáře je vzorek nahoře, substrát dole. (b) Výsledek torque-metrie, fitem byly určeny anizotropní konstanty \eqref{eqn:cofe-anizotropni-konstanty-cina}. \cite{wuUstniSdeleni}}
    \label{fig:vzorek-cofe}
\end{figure}
