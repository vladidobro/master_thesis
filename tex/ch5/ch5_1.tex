\section{Měření v transmisní geometrii: CoFe}
\label{chap:vysledky-cofe}

\subsection{Měření při pokojové teplotě}
\label{chap:vysledky-cofe-roomt}

Měření v transmisní geometrii při pokojové teplotě je ze všech testovaných verzí metody nejjednodušší, protože nevyžaduje žádných zrcadel mezi vzorkem a můstkem.
Aparatura byla použita ve stejném stavu jako je znázorněna schématem na obr. \ref{fig:mustek-desticka-ilustrace} (b).
Velikost pole byla pro vzorek CoFe vždy použita $\Hext=\SI{207}{\milli\tesla}$.

Ilustrace změřených dat je na obr. \ref{fig:vysledky-cofe-data} (a).
Z obrázku jsou patrné oba dva rysy MLD, tj. změna znaménka při otočení $\beta \mapsto \beta+\SI{90}{\degree}$ a sudost v magnetickém poli $\Delta\beta(\phih)=\Delta\beta(\phih+\SI{180}{\degree})$ (lineární jevy jsou v námi používané experimentální geometrii zanedbatelné).
Po provedení standardní procedury předzpracování dat (obr. \ref{fig:vysledky-cofe-data} (b)) je výsledný signál téměř identický s originálně naměřenými daty.

Takto předzpracovaná data následně fitujeme modelem popsaným v oddílech \ref{chap:anizotropie-MLD}, \ref{chap:urceni-magneticke-anizotropie} a \ref{chap:zpracovani-dat}, tj. souběžně určímě MO koeficienty $P_{ij}$ a magnetické anizotropní konstanty.
Na obr. \ref{fig:vysledky-cofe-data} (b) jsou vykreslené naměřené body společně s nafitovaným modelem (čáry).

Takto byly určeny magnetické anizotropní konstanty pro všechny měřené vlnové délky.
$2\sigma$ oblasti komplexních konstant $\tilde{k}_{u/4}$ jsou vykresleny na obr. \ref{fig:vysledky-cofe-roomt-anizotropie}.
Z obrázků je patrné, že se určená anizotropie velice dobře shoduje pro většinu vlnových délek (jen modrý konec viditelného spektra nedává dobré výsledky, v experimentálních datech je zde přítomný výrazně vyšší šum).
Zároveň je vidět, že nejistota určená způsobem popsaným v dodatku \ref{app:zpracovani} je pouze velmi mírně podhodnocena (elipsy se většinou téměř překrývají).

Po převedení do reálných konstant $k_4$, $k_u$ a $\phiu$ jsou výsledky zaneseny do tabulky \ref{tab:cofe-anizotropie}.
Velikosti konstant $k_4$ a $k_u$ se dobře shodují s těmi určenými autory článku \cite{zengIntrinsicMechanismAnisotropic2020} metodou torque-metry (viz oddíl \ref{chap:vzorek-cofe}).
Co se týče směru uniaxiální anizotropie $\phiu$, autoři článku \cite{zengIntrinsicMechanismAnisotropic2020} v korespondenci \cite{wuUstniSdeleni} připustili, že naše výsledky se shodují s jejich, pokud se použije trochu jiná definice směru $\phiu$.
(Tato zdánlivá nekonzistence byla pravděpodobně způsobena tím, že při jejich charakterizaci byl vzorek pravděpodobně uchycen do držáku vzorků s charakterizovanou tenkou CoFe vrstvou umístěnou na druhé straně substrátu, než bylo původně plánováno.)
S touto opravou uvádíme výsledky torque-metrie také do tabulky \ref{tab:cofe-anizotropie} a příslušné funkcionály magnetické volné energie jsou vykresleny na obr.~\ref{fig:cofe-funkcional}.

Konzistenci určené magnetické anizotropie v celém studovaném spektrálním rozsahu a zároveň s výsledky torque-metry\footnote{Naše výsledky ve skutečnosti souhlasí s výsledky torque-metry jen přibližně. Důvod, proč tomu tak je, je vysvětlen v oddíle \ref{chap:ferh-fm}.} považujeme za nesporný důkaz funkčnosti metody.
Vzhledem k rozmanité spektrální závislosti MO koeficientů $P$ (viz obr.~\ref{fig:vysledky-cofe-PMLD}) je velice nepravděpodobná představa, že by měřený signál v sobě zahrnoval podstatnou část nějakého parazitního jevu, který by výsledky zkresloval.
Případný dodatečný signál by totiž musel mít podobnou spektrální závislost.

Spektrální závislost určených MO koeficientů $P$ je vynesena na obr.~\ref{fig:vysledky-cofe-PMLD}.
Nejistota $P$ určená standardním způsobem je však zřejmě nesmyslně nízká ($<\SI{2}{\micro\radian}$), což je pravděpodobně způsobeno přizpůsobením dat modelu (symetrizace v poli a filtace frekvencí $2\beta$).
Proto realisticky odhadujeme $2\sigma$ nejistotu jako hodnotou \SI{20}{\micro\radian}.

Ve spektrální oblasti \num{1000}--\SI{1450}{\nano\meter} dominuje izotropní člen $P_+$, pro \num{460}--\SI{1000}{\nano\meter} jsou naopak $P_+$ a $P_-$ srovnatelné a oba koeficienty zde mění své znaménko.
Pro kvantifikaci míry anizotropie MLD můžeme v zásadě postupovat dvěma způsoby.
Buďto jako poměr $P_-$, které je dovoleno symetrií pouze u anizotropních vzorků, vůči izotropní části $P_+$, nebo pragmaticky jako poměr amplitud při měření se vstupní polarizací ve význačných směrech $\beta=\gamma$ a $\beta=\gamma+\SI{45}{\degree}$, tj. pomocí koeficientů $P_\gamma$ a $P_{\gamma+\SI{45}{\degree}}$ z \eqref{eqn:Pgamma}.
Ve obou případech dosahuje vzorek CoFe v měřeném spektrálním rozsahu i maximální možné anizotropie MLD, tzn. existují vlnové délky splňující $P_+=0$, $P_\gamma=0$ i $P_{\gamma+\SI{45}{\degree}}=0$, a tedy příslušný poměr po dělení $0$ diverguje.
Připomínáme, že u tohoto vzorku byla změřena\cite{zengIntrinsicMechanismAnisotropic2020} také vysoká anizotropie AMR, které odpovídá stejnosměrné limitě MLD, takže není překvapivé, že vykazuje i silnou anizotropii MLD.


\begin{figure}[htbp]
    \centering
    \includegraphics{./data/out/cofert-data.pdf}
    \caption{CoFe v transmisní geometrii při pokojové teplotě, $\lambda=\SI{620}{\nano\meter}$. (a) Hrubá měřená data. (b) Stejná data po symetrizaci v poli a filtraci frekvencí $2\beta$ (body) a proložený model (čára).}
    \label{fig:vysledky-cofe-data}
\end{figure}

\begin{figure}[htbp]
    \centering
    \includegraphics{./data/out/cofe-anizotropie.pdf}
    \caption{Výsledky určení magnetických anizotropních konstant CoFe při pokojové teplotě pomocí různých vlnových délek. (a) Uniaxiální. (b) Kubická (chybí \SI{460}{\nano\meter}). Zobrazeny jsou $2\sigma$ oblasti měřené jednotlivými vlnovými délkami.}
    \label{fig:vysledky-cofe-roomt-anizotropie}
\end{figure}

\begin{table}[tp]
    \centering
    \begin{tabular}{ccccc}
        \toprule
        $\Lambda$ (\si{\nano\meter}) & $k_4$ (\si{\milli\tesla}) & $k_u$ (\si{\milli\tesla}) & $\phiu$ (\si{\degree}) & $\gamma_\textrm{SW}$ (\si{\degree}) \\ \midrule[\heavyrulewidth]
        \num{460} & \num{-34.6} & \num{3.9} & \num{128.2} & \num{-3.7} \\
\num{530} & \num{-31.6} & \num{8.7} & \num{154.6} & \num{-3.3} \\
\num{620} & \num{-32.7} & \num{8.7} & \num{158.1} & \num{-3.1} \\
\num{710} & \num{-32.9} & \num{8.6} & \num{158.2} & \num{-3.1} \\
\num{810} & \num{-32.6} & \num{9.0} & \num{157.9} & \num{-3.1} \\
\num{920} & \num{-32.7} & \num{9.4} & \num{157.9} & \num{-3.0} \\
\num{1050} & \num{-32.1} & \num{8.3} & \num{158.1} & \num{-3.3} \\
\num{1200} & \num{-32.5} & \num{7.7} & \num{158.4} & \num{-3.2} \\
\num{1450} & \num{-32.5} & \num{9.1} & \num{158.4} & \num{-3.2} \\ \midrule[\heavyrulewidth]
        \SI{295}{\kelvin} & \num{-32.6(2)} & \num{8.7(5)} & \num{158.1(5)} & \num{-3.1(1)} \\
        \SI{15}{\kelvin} & \num{-37.0(5)} & \num{10.8(6)} & \num{162.0(13)} & \num{-1.7(3)} \\
        torque-metry & \num{-30.25} & \num{6.3} & \num{156} & --- \\
        \bottomrule 
    \end{tabular} 
    \caption{Magnetická anizotropie CoFe určená pro jednotlivé vlnové délky pro pokojovou teplotu. Směr uniaxiální anizotropie $\phiu$ je odečítán od směru CoFe[100] daného průměrným $\gamma_\textrm{SW}$ (tedy ne $\gamma_\textrm{SW}$ určeným konkrétní vlnovou délkou). Pod čarou jsou uvedené námi určené hodnoty anizotropních konstant při dvou teplotách spolu s hodnotami určenými výrobcem vzorku.}
    \label{tab:cofe-anizotropie}
\end{table}

\begin{figure}[htbp]
    \centering
    \includegraphics{./data/out/cofe-funkcional.pdf}
    \caption{Funkcionál magnetické volné energie vzorku CoFe při pokojové teplotě určený naší metodou a metodou torque-metry provedenou autory článku \cite{zengIntrinsicMechanismAnisotropic2020}.}
    \label{fig:cofe-funkcional}
\end{figure}

\begin{figure}[htbp]
    \centering
    \includegraphics{./data/out/cofe-pmld.pdf}
    \caption{Určené magneto-optické koeficienty $P$ vzorku CoFe v transmisní geometrii při pokojové a snížené teplotě.}
    \label{fig:vysledky-cofe-PMLD}
\end{figure}



\subsection{Měření při kryogenní teplotě}
\label{chap:vysledky-cofe-lowt}

Po úspěchu měření při pokojové teplotě jsme přistoupili k měření s kryostatem, protože možnost jeho použití je jednou z hlavních předností naší metody oproti příbuzným dostupným metodám \cite{hamrleHugeQuadraticMagnetooptical2007,liangQuantitativeStudyQuadratic2015,silberQuadraticMagnetoopticKerr2019}.
Měření proběhlo při nejnižší teplotě dosažitelné kryostatem, tj. přibližně \SI{15}{\kelvin}, v transmisní geometrii podle schématu na obr.~\ref{fig:vysledky-cofe-lowt-schema}.

Oproti měření při pokojové teplotě se při zchlazeném kryostatu vyskytuje podstatně více ``artefaktů''.
Pro vyvedení svazku z komory kryostatu je nutné použití zrcadla, které je nutné kompenzovat druhým zrcadlem (viz oddíl \ref{chap:kompenzace}).
První ze zkřížených (stříbrných) zrcadel je umístěno uvnitř komory kryostatu, druhé -- kompenzační -- je venku.
Není proto apriori zřejmé, zda se zrcadla skutečně kompenzují, když jsou udržovány na tak rozdílných teplotách.
Překvapivě tomu tak ale je: i při zběžném nastavení zrcadel byla po obou odrazech naměřena v celém spektru elipticita $<\SI{1}{\degree}$ pro vstupní polarizaci $\beta=\SI{45}{\degree}$, \SI{135}{\degree} (kdy je v polarizaci přítomen rovnoměrný mix s- a p-polarizace).

Druhá nepřijemnost je způsobena okénkem komory kryostatu, světlo totiž prochází i postranním okénkem, ve kterém má magnetické pole pro jistá $\phih$ polární směr, viz obr. \ref{fig:vysledky-cofe-lowt-schema} (b).
V měřeném signálu pak pozorujeme příspěvek Faradayovy rotace v okénku, který je téměř nezávislý na vstupní polarizaci $\beta$, viz obr. \ref{fig:vysledky-cofe-lowt-data} (a).

Je ale poměrně jednoduché oddělit Faradayův jev od MLD na základě jejich symetrie.
Faradayův jev v okénku kryostatu je lichý v magnetizaci a je nezávislý na natočení vstupní lineární polarizace\footnote{V aparatuře se okénko vyskytuje až za prvním zrcadlem, takže není striktně pravda, že by stočení okénkem bylo nezávislé na $\beta$. Je nezávislé na natočení lineární polarizace vstupující do okénka.}.
Standardním postupem bychom tedy měli být schopni oba příspěvky oddělit, stočení po symetrizaci ve vnějším poli a filtraci frekvencí $2\beta$ je na obr. \ref{fig:vysledky-cofe-lowt-data} (b).
Výsledný signál je již vizuálně velmi podobný tomu změřenému při pokojové teplotě (viz obr.~\ref{fig:vysledky-cofe-data} (b)).

Dále postupujeme stejně jako v případě měření při pokojové teplotě.
Výsledné $2\sigma$ oblasti spolehlivosti magnetických anizotropních konstant jsou vykresleny na obr. \ref{fig:vysledky-cofe-lowt-anizotropie}.
I zde se magnetické anizotropní konstanty určené pomocí různých vlnových délek dobře shodují, což nám dodává jistotu, že uvedený způsob odstranění Faradayovy rotace okének kryostatu je spolehlivý.
Shrnutí určených hodnot je opět uvedeno v tabulce~\ref{tab:cofe-anizotropie}.
Spektrální závislost výsledných MO koeficientů $P$ je vynesena na obr.~\ref{fig:vysledky-cofe-PMLD} společně s těmi měřenými při pokojové teplotě.

Souhrnem je možné říci, že v námi studovaném teplotním rozsahu ani magnetická anizotropie ani spektrální závislost MO koeficientů téměř nezávisí na teplotě, což je pochopitelné pro materiál s Curieovou teplotou $T_C\approx \SI{950}{\kelvin}$\cite{sundarSoftMagneticFeCo2005}.


\begin{figure}[htbp]
    \centering
    \includegraphics{./img/svg/cofe-lt-schema.drawio.pdf}
    \caption{Schéma aparatury pro měření v transmisní geometrii za použití kryostatu. (a) Půdorys. Rozměr pólových nástavců je ve skutečnosti natolik veliký, že v generovaném magnetickém poli se nachází nejen studovaný vzorek, ale i obě okénka kryostatu, kterými světlo prochází -- viz část (b). (b) Bokorys, detail na komoru kryostatu.
    Světlo prochází také horním okénkem, ve kterém se vlivem polárního magnetického pole indukuje Faradayův jev.}
    \label{fig:vysledky-cofe-lowt-schema}
\end{figure}

\begin{figure}[htbp]
    \centering
        \includegraphics{./data/out/cofelt-data.pdf}
        \caption{CoFe v transmisní geometrii při teplotě \SI{15}{\kelvin}, $\lambda=\SI{620}{\nano\meter}$. (a) Hrubá měřená data. (b) Stejná data po symetrizaci v poli a filtraci frekvencí $2\beta$ (body) a proložený model (čára).}
    \label{fig:vysledky-cofe-lowt-data}
\end{figure}

\begin{figure}[htbp]
    \centering
    \includegraphics{./data/out/cofe-lowt-anizotropie.pdf}
    \caption{Výsledky určení magnetických anizotropních konstant CoFe při \SI{15}{\kelvin} pomocí růyných vlnových délek. (a) Uniaxiální. (b) Kubická. Zobrazeny jsou $2\sigma$ oblasti měřené jednotlivými vlnovými délkami.}
    \label{fig:vysledky-cofe-lowt-anizotropie}
\end{figure}


